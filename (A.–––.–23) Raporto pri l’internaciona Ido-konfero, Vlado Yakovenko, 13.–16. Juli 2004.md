---
Chapter: [A]
Pages: [25–30]
Title: [Raporto pri l’internaciona Ido-konfero]
Author: [Vlado Yakovenko]
Date: [13.–16. Juli 2004]
Link: [http://www.europa.idolinguo.com/Ukrainia/Idorenkontro2004/]
Keywords: [Ido, Plansprache, Babylonische Sprachverwirrung, Esperanto]
---

# Raporto pri l’internaciona Ido-konfero,
# Vlado Yakovenko,
# 13.–16. Juli 2004
### ↓ (A.–––.–26)
##### Dum la tempo inter la 16esma e 23esma di julio 2004 eventis internaciona Ido-konfero en la repozeyo "Kosmos" 
[[(B.–––.–67) Whole Earth Catalog, Stewart Brand, 1968–1971|→ (B.–––.–70) WHOLE EARTH CATALOG, Stewart Brand, 1968–1972]]

##### apud la vilajo Puhivka proxime a l' Ukrainana chefurbo Kyiv. En nia konfero partoprenis Idisti veninta de:
&nbsp;
##### Belarusia
##### Ukraina,
##### Germania,
##### Nederlando,
##### Chinia,
##### Japonia
##### Britania
##### Lituania (Ukrainano mariajit a Lituaniano)
##### Polonia
&nbsp;
##### La Kyivana samideani aranjis omno ecelante. Li esis tre bona hosti, qui montris a ni l' urbo, muzei ed altra (turistala) vidindaji. Li anke informis ni pri la problemi dil Ukrainana Idisti (kom movemento), la chanco di suceso di Ido edc.
&nbsp;
[[(A.–22.–––) Flagge der Plansprache Ido, Louis Couturat und Louis de Beaufront, 1907.jpg|← (A.–25.–––) Flagge der Plansprache Ido, Louis Couturat und Louis de Beaufront, 1907]]
&nbsp;
##### Ni specale deziras dankar Volodimir Hurtovenko, nia nefatigibla guidero, Janna Reunova nia amikino qua konservis la biblioteko di la famoza Boris Aaronov, e qua kordiale gastigis ni, e Mikaelo Linecki, bon-humora aranjinto di la hotelo e multa exkursi.
&nbsp;
##### L' Idisti agreablege surprizesis dum solena inauguro dil Ido-konfero da vere bele kantanta infanto-koro, qua kantis Ido-kansoni ed altra kansoni, qui parte esis tradukita aden Ido. Esis oficala acepto en la Kultur-domo dil firmo "ARTEM" kun expozo pri la kolekturo de Ido-libri de Boris Aaronov, konservita da Janna Reunova, e pri "Interhelpo", qua, per Ido, fondis internaciona help-organizuro por laboristi en Kirgizia e Chekoslovakia. La solena inauguro per l'inicio di Janna Reunova aranjesis e subvencionesis da la chefino di Janna, siorino Lyudmila Kozlova ye la nomo dil firmo "Vladimir Dovgan".
&nbsp;
##### Pos la solena inauguro dil Ido-konfero Janna Reunova guidis ni a la tombo di Boris Aaronov.
&nbsp;
##### Ni uzis l'okaziono por honorar e konservar la memoro di la famoza Idisto pozar flori sur la tombo.
&nbsp;
##### La kongreso atraktis multa atenco, se nur ja pro bunta kolekturo de diversa-sorta Idisti qui singla-die Ido-babiladante tra-iris Kyiv.
&nbsp;
##### Ye la kongreso anke esis serioze parolata pri diversa temi koncernante l' Ido-movemento forme di Uniono di la Linguo Internaciona, Ido. Ni sucesis solvar multa problemi ed esperas balde prizentar la rezulti di la diskutita temi.
&nbsp;
##### L' Idisti mem experiencis mariajo-festo qua organizesis en la sama hotelo, e konseque esis invitita tostar ye la saneso di la mariajiti ed ube l' Idisti montris danso-stili de diversa landi (sub influo de vodko).
&nbsp;
##### Plu ampla raporto venos en Progreso nr. 332.
&nbsp;
##### Saluti amikala,
&nbsp;
##### <span style="text-decoration: underline;">Hans Stuifbergen</span>
##### <span style="text-decoration: underline;">prezidanto di ULI</span>
&nbsp;
##### <span style="text-decoration: underline;">Frank Kasper</span>
##### <span style="text-decoration: underline;">prezidanto dil Germana Ido-Societo</span>
&nbsp;
<span style="font-style: italic;">Kara amiki,
nun me skribez kelke pri la Ido-konfero, qua eventis en Kyiv. Me venis en Kyiv mardie (13.07). Ibe ja esis Frank Kasper e Robert Carnaghan. Dum 13ma e 14ma preske konstante pluvis, ma malgre to ni vizitis la urbo. Exemple: la gardeno botanikala, la muzeo di Ukrainana arto. Malgre la pluvo ni promenis en la urbo. De 15ma la vetero divenis sunoza e mem tre varma. Komencis venar altra partoprenanti. Solena inauguro dil renkontro esis la surprizo. Ol eventis en Kyiv en la kulturo-domo dil fabrikerio "Artem". Nia "bazeyo" esis exter Kyiv en la pansionato* "Kosmos". Saturdie e sundie en la sama pansionato* eventis mariajo-festo, qua esis atraktajo ne projetita da ni. Sundie (18ma) ante dimezo ni promenis en la foresto e vizitis vera Ukrainana vilajo. En la vilajana merkato ni povis komprar e gustumar lokala frukti. Pos la dimezo ni vizitis multa interesiva loki en la urbo. Maxim interesiva esis la unika koncerto dil koro en Andrey-kirko (maxim bela ortodoxa kirko en la urbo).
Lundie ni vizitis la muzeo di Ukrainana vilajo "Pirogovo": sur kelka hektari on imitis diversa regioni di Ukraina per planti ed anciena ligna(prefere) konstruaji: kabani, domi, muelili, kirki ed altra. En la restorerio, en stilo di anciena taverno ni manjis vera Ukrainana popula dishi. Mardie (20ma) ni vizitis kavernala monakerio "Lavra", maxim anciena monakerio di Rusia ed Ukraina. Merkurdie (21ma) ni vizitis kelka granda kirki: Vladimir-templo, Sofia-katedralo, Mihail-templo ed altra. Jovdie (22ma) eventis adiala festino en lojeyo di Janna Reunova.
Dum la renkontro partopreninti havis posibleso konatesar kun originala kulturo di Ukraina, kun historio e moderna vivo di gastema Ukrainani. Me opinionas, ke lo esis unika posibleso, qua ne iteresos en proxima futuro.
&nbsp;
Kordiale salutante
&nbsp;
Vlado Yakovenko</span>
&nbsp;
[[(A.–––.–29) Permanent Markers Implementation Plan, U.S. Departmentof Energy, 19. August 2004|→ weiter]]
[[(A.–––.–19) Worldwide Me-the-Media Mars Scoop, 2. Juni 2008|← zurück]]
###### #A-Schrift-Zeichen